Article Title,Article Content,Date,Location,Author
लोकतान्त्रिक पत्रकारलाई पाखा लगाउने काम सह्य नहुने,"ललिता साहवोदेवर्साइन (सप्तरी)  साउन १७ गते । नेपाल प्रेस युनियनको अध्यक्ष शिव लम्सालले कुनै प्रकारको स्वार्थमा लोकतान्त्रिक पत्रकारहरूलाई पाखा लगाउने काम सह्य नहुने  बताउनु भएकाे छ।नेपाल प्रेस युनियनको सातौँ जिल्ला अधिवेशनलाई सम्बोधन गर्नुहुँदै उहाँले यस्तो बताउनुभएको हो ।एउटै प्रकृतिका सबै सङ्गठनमा समान दृष्टिकोण राखेर शुद्धीकरण हुनुपर्छ,  सदस्यता शुद्धीकरणको नाममा चुनाव जित्ने र हार्नेहरूको मोर्चा बन्नुहुँदैन, उहाँले भनुभयो ।उहाँले नेपाल प्रेस युनियनले ७७ देखि ९० वटासम्म प्रशिक्षणको आयोजना गर्ने तयारी गरेको जानकारी दिनुभयो । युनियनले आगामी एक वर्षलाई प्रशिक्षण वर्षको रुपमा काम गर्ने र देशभरिका तीन हजार पत्रकारलाई प्रशिक्षण दिने योजना बनाएको छ । यसले युनियनका पत्रकारले लेख्ने समाचारले विश्वसनीयता गुमाउने छैन र भ्रष्टाचारविरुद्ध पत्रकारको जिम्मेवार उपस्थिति रहनेछ ।नेपाल प्रेस युनियनका उपाध्यक्ष अनिल कर्णले पछिल्ला दिनमा पत्रकार र प्रेसमाथि हुँदै आएका हमलाका घटनाप्रति युनियन गम्भीर छ, यसर्थ प्रेस स्वतन्त्रताको रक्षार्थ आउनै लागेका चुनौतीलाई सामना गर्न आफनो साङ्गठनिक तथा कार्य योजना तय गर्ने बताउनुभयो।जिल्ला अध्यक्ष श्रवणकुमार देवको अध्यक्षतामा सम्पन्न नेपाल प्रेस युनियन सप्तरी शाखाको यस अधिवेशनवाट आजै नयाँ कार्यसमिति चयन गर्न निर्वाचन प्रक्रिया अघि बढाइने सङ्गठनका केन्द्रीय प्रतिनिधि लोकराज अवस्थीले जानकारी दिनुभयो ।","१७ साउन २०८०, बुधबार",,
राज्य पक्षबाटै मानवअधिकार उल्लङ्घन,"ललिता साहवोदेवर्साइन (सप्तरी), साउन १७ गते । सप्तरीमा मानवअधिकार र कानुनको संरक्षणको महत्त्वपूर्ण जिम्मेवारी निर्वाह गर्ने पक्ष प्रहरीबाटै पत्रकार कुट्नु जस्ता मानव अधिकार उल्लङ्घन हुनु दुर्भाग्य रहेको र यसले राज्य पक्षबाटै उलङ्घनका घटना बढ्दै गएको मानवअधिकार आयोगका सदस्य मिहिर ठाकुरले बताउनुभएको छ। राजविराजमा एक पुरस्कार वितरण समारोहमा बोल्नुहुँदै आयोगका सदस्य ठाकुरले यस्तो बताउनुभएको हो । मधेसका जिल्लाहरूमा पछिल्लो समय प्रहरी हिरासतमै नागरिकको मृत्यु , उनीहरू माथि विभिन्न प्रकारका यातना तथा पीडितप्रति प्रहरी प्रशासनको दुर्व्यवहारपूर्ण घटनाले राज्य पक्षबाटै मानव अधिकार उल्लङ्घनको घटनामा बढोत्तरी भएको उहाँले तर्क गर्नुभयो ।  सोमवार सप्तरीमा वैध प्रकाश मानव अधिकार तथा उर्मिलादेवी स्मृति पुरस्कारबाट दुई व्यक्तित्व पुरस्कृत हुनुभएको छ । ३१औ वैध (प्रकाश मानव अधिकार पुरस्कार राष्ट्रिय मानव अधिकार आयोगका सदस्य मिहिर ठाकुरको उपस्थितिमा सप्तरीको समाजसेवी थान सिंह भंसालीलाई दिइएको छ । त्यस्तै उर्मिला देवी झा स्मृति मैथिली गीत गायन पुरस्कार राजविराजकी कञ्चन झालाई प्रदान गरिएको पुरस्कारका संस्थापक वैद्यनाथ झाले जानकारी दिनुभयो । समारोहमा आयोगका मधेस प्रदेशका संयोजक मञ्जु खतिवडा , कर्मचारी राजु पासमान राजविराज नगरका कार्यवाहक नगरप्रमुख इसरत परविन दलित अधिकारकर्मी युक्ती मरिकलगायतको उपस्थिति थियो ।","१७ साउन २०८०, बुधबार",,
उपराष्ट्रपति यादवद्वारा मधेसलाई सुख्खाग्रस्तक्षेत्र घोषणा गर्न आग्रह,"महेशकुमार दास/नागेन्द्र कुमार कर्ण जलेश्वर, साउन १६ गते। उपराष्ट्रपति रामसहाय प्रसाद यादवले मधेश प्रदेशलाई सुख्खाग्रस्त क्षेत्र घोषणा गर्न सङ्घ र प्रदेश सरकारलाई आग्रह गर्नुभएको छ। महोत्तरीको मटिहानी नगरपालिकामा आयोजित राष्ट्रिय झण्डाको समुद्घाटन तथा नागरिक अभिनन्दन कार्यक्रमलाई सम्बोधन गर्नुहुँदै उपराष्ट्रपति यादवले मधेश प्रदेशको जनता तथा किसानप्रति संवेदनशील भएर कामकाज गर्न र यस प्रदेशलाई सुख्खाग्रस्त क्षेत्र घोषणा गर्न निर्देशन दिनुभएको हो। उहाँले भन्नुभयो, “मटिहानी आउनेक्रममा सडक छेउदेखि आँखाले ठम्याउनेसम्मका खेतहरूको अवस्था एकदमै दयनीय रहेको पाएँ, जताततै सुख्खा नै सुख्खा देखेँ ।” सिँचाइको समस्या छदैछदा सुख्खाको समस्या पनि मधेस प्रदेश भरिनै थपिएको र यसले गर्दा पिउने पानीकोसमेत समस्या विकराल देखिएको बताउनुहुँदै यसप्रति संवेदनशील हुन सङ्घ र प्रदेश सरकारलाई निर्देशन दिनुभयो।उपराष्ट्रपति यादवले मटिहानी नगरपालिकाले राष्ट्रियताको परिचय दिँदै सम्भवतः देशकै सबभन्दा ठुलो ११० फिटको अग्लो नेपालको झण्डा जडान गरेको र सो झण्डाको समुद्घाटन गर्न पाउँदा आफू हर्षित भएको बताउनुभयो। उहाँले भन्नुभयो, “नेपालमै पहिचान, सम्मान र राष्ट्रियतासँग जोडिएको राष्ट्रिय झण्डालाई अबका दिनमा हेरविचार गर्न मटिहानी नगरपालिका र मटिहानीबासीलाई आग्रह गर्दछु ।”नागरिक अभिनन्दन कार्यक्रममा सरिक हुनुभएको मधेश प्रदेशका प्रमुख हरिशंकर मिश्रले मधेश प्रदेशका जनप्रतिनिधिलाई जनतालाई केन्द्रमा राखेर काम गर्न आग्रह गर्नुभयो।उहाँले विकासको काम गर्दा जनतालाई केन्द्रमा राखेर काम गर्दा विकास दीर्घकालीन हुने बताउनुहुँदै ऐतिहासिक, धार्मिक नगरी मटिहानीको विकासले शिर सधैँ उच्चो बनाएको बताउनुभयो ।आफू यसैक्षेत्रबाट विगतमा सांसदमा विजयी भएको सम्झना गर्नुहुँदै प्रदेश प्रमुख मिश्रले भन्नुभयो, “मटिहानी नगरपालिकाको अहिलेको विकास हेर्दा मन प्रफुल्लित हुन्छ र मधेश प्रदेशका सम्पूर्ण जनप्रतिनिधिलाई यहाँको विकासबाट सिक्न आग्रह गर्दछु ।’’ कार्यक्रममा मधेश प्रदेशका मुख्यमन्त्री सरोजकुमार यादवले यो सरकार जनताको भएको बत्ताउनुहुँदै जनताको सवालप्रति सरकार सदैव संवेदनशील भएको उल्लेख गर्नुभयो।उहाँले यसक्षेत्रमा खानेपानी र पशुमा लाग्ने लम्पी स्किनको समस्या विकराल देखिएको बताउनु हुँदै पशुमा लाग्ने स्वास्थ्य समस्याको लागि भ्याक्सिन उपलब्ध गराइसकेको जानकारी दिनुभयो।उहाँले विगतमा यसक्षेत्रमा सिँचाइको समस्या भए पनि अहिले झन् खानेपानीको समस्या थपिएको बताउनुहुँदै यसको लागि सङ्घीय सरकारसँग छलफल गरिसकेको बताउनुभयो।अहिले मधेश प्रदेशको जिल्लामा रहेको प्रमुख जिल्ला अधिकारीमार्फत समस्याको बारेमा जानकारी लिएर सोही अनुसार समस्या समाधानको पहलकदमी भइरहेको बताउनुभयो।उहाँले निकट भविष्यमा नै प्रदेश सरकारले जनताको समस्या सम्बोधनको लागि निःशुल्क हटलाइनको व्यवस्थापन गरिने बताउनुहुँदै यसले जनताको समस्या सम्बोधनमा सहज हुने जानकारी गराउनुभयो।कार्यक्रममा अधिकांश वक्ताहरूले मटिहानी संस्कृत शिक्षा र संस्कृतिको केन्द्र भएकोले बनारसजस्तो बनाउन तथा यहाँ सांस्कृतिक विश्वविद्यालय स्थापनाको लागि उपराष्ट्रपतिलाई आग्रह गर्नुभएको थियो।कार्यक्रममा मधेश प्रदेश सरकारका वन तथा वातावरणमन्त्री रमेशप्रसाद कुर्मी, श्रम तथा यातायातमन्त्री चन्दनकुमार सिंह, विना विभागीय मन्त्री सुरिता साह, पूर्व सामाजिक विकास राज्यमन्त्री अभिराम शर्मा, प्रदेशसभा सदस्य शारदा थापा, पूर्वमन्त्री हरिनारायण यादव, पूर्व मुख्यन्यायधीवक्ता दिपेन्द्र झा, जलेश्वर नगरपालिकाका नगर प्रमुख सुरेश साह सोनार, महोत्तरी उद्योग वाणिज्य सङ्घका पूर्व अध्यक्ष विजयकुमार साह लगायतकाले आ–आफ्नो मन्तव्य राख्नुभएको थियो।मटिहानी आउनुभएका उपराष्ट्रपति यादवलाई मटिहानी नगरपालिकाका नगरप्रमुख हरिप्रसाद मण्डलले स्वागत गर्नुभएको थियो।उहाँले लक्ष्मीनारायणको पूजापाठ, आरती तथा नेपालकै पहिलो विद्यालय राजकीय संस्कृत माध्यमिक विद्यालयको अवलोकन गर्नुभएको छ।उपराष्ट्रपति रामसहाय प्रसाद यादवलाई नागरिक अभिनन्दन हुँदै। तस्बिर : महेशकुमार दास","१६ साउन २०८०, मङ्गलबार",कर्ण,महेशकुमारदास/नागेन्द्र
मधेशभरि ‘लम्पी स्किन’ विरुद्धको खोप लगाइने,"जनकपुरधाम समाचारदाताजनकपुरधाम, साउन १६ गते । मधेश प्रदेश सरकारले प्रदेशभरि गाईबस्तुमा ‘लम्पी स्किन’ रोगविरुद्धको खोप लगाउन सुरु गरेको छ। सोमबार जनकपुरधामस्थित सीताराम गौशालामा एक कार्यक्रमको आयोजना गर्दै औपचारिक रूपमा प्रदेशको आठ वटै जिल्लामा एकसाथ ‘लम्पी स्किन’ रोगविरुद्धको खोप लगाउन सुरु गरिएको हो। मधेश प्रदेश सरकारका भूमि व्यवस्था, कृषि तथा सहकारीमन्त्री गोविन्दबहादुर न्यौपानेले ‘लम्पी स्किन’ रोगविरुद्ध खोप लगाउन आठ वटै जिल्लामा सुरु भएको जानकारी दिनुभयो।उहाँले प्रदेश सरकारले पहिलो चरणमा ल्याएको खोप पर्याप्त मात्रामा नरहेको चर्चा गर्दै स्थानीय सरकारलाई पनि आफ्नो बजेटबाट खोप खरिद गर्न आग्रह गर्नुभयो। मन्त्री न्यौपानेले प्रदेशमा खोप अझै आवश्यक पर्ने हुँदा सङ्घ सरकारसँग खोप माग्न पहल भइरहेको जानकारी दिनुभयो।मन्त्री न्यौपानेका अनुसार प्रदेश सरकारले विपत् व्यवस्थापनको रकमबाट पहिलो चरणमा प्रदेशका लागि ६४ हजार खोप खरिद गरिएको छ। प्रदेशको प्रत्येक जिल्लालाई आठ हजार डोज खोप उपलब्ध गराइएको छ।उहाँले यतिले मात्र पर्याप्त नहुँने हुँदा स्थानीय तहसँग रहेको खोपको बजेटबाट खोप खरिद गर्न आग्रह गर्नुभयो। भूमि व्यवस्था, कृषि तथा सहकारी मन्त्रालयका सूचना अधिकारी एवं पशु चिकित्सक डा. रन्जितकुमार अधिकारीका अनुसार लक्षण नदेखिएका स्वस्थ पशुमा मात्र यो खोप लगाइन्छ। त्यसैले ‘लम्पी स्किन’ रोग लाग्न नदिन खोप पशुमा लगाउने गरिएको छ। रोग लागेका पशुलाई अन्य उपचारको माध्यमबाट निको बनाउन कोसिस भइरहेको छ।चिकित्सक अधिकारीले हाल प्रदेश सरकारले खरिद गरेको ६४ हजार र स्थानीय तहले खरिद गरेको ४५ हजार ८२५ गरी प्रदेशमा एक लाख नौ हजार ८२५ डोज खोप लगाइने जानकारी दिनुभयो। उहाँका अनुसार प्रदेशको आठ वटै जिल्लामा ‘लम्पी स्किन’ रोग देखापरेको छ। हालसम्म गाईगोरुमा ६५ हजार ७१२ र भैँसीमा दुई हजार ७०४ गरी जम्मा ६८ हजार ७१६ पशु ‘लम्पी स्किन’ रोगबाट ग्रसित रहेका छन्। उक्त रोगबाट मृत्यु हुने पशुको सङ्ख्यामध्ये गाई र गोरु गरी दुई हजार १९ र छ वटा भैँसी गरी जम्मा दुई हजार २५ पशु रहेको पशु चिकित्सक अधिकारीले जानकारी दिनुभयो। यस रोगबाट प्रदेशमा सबैभन्दा बढी सङ्व्रmमित गाई देखिएको बताइन्छ। प्रदेशमा गाई र भैँसी गरेर पशुको सङ्ख्या २४ लाख बढी रहेको छ। भूमि व्यवस्था कृषि तथा सहकारी मन्त्रालका सचिव नम्रता सिंहको अध्यक्षतामा सम्पन्न कार्यक्रममा जनकपुरधाम उपमहानगरपालिकाका प्रमुख मनोजकुमार साह, प्रदेशका आठै जिल्लाका पशु चिकित्सक उपस्थिति थियो।","१६ साउन २०८०, मङ्गलबार",,
बजेट कटौतीले मारमा मिडिया,"धीरेन्द्रप्रसाद साहजनकपुरधाम, साउन १६ गते ।  मधेश प्रदेश सरकारको नेतृत्व परिवर्तनको सिधा मारमा स्वरोजगारमूलक सञ्चार माध्यम परेको छ। प्रदेश सरकार सञ्चारमैत्रीभन्दा विरोधी जसरी प्रस्तुत भएको सञ्चारकर्मी तथा सञ्चार उद्यमीहरूको आरोप छ।नीतिगत रूपमै मधेश प्रदेश सरकारले सञ्चार माध्यमलाई दिँदै आएको लोककल्याणकारी विज्ञापनसहित नियमित बजेटमा चार गुणा कटौती गरेका कारण सरकार सञ्चारमैत्री नभएको उनीहरूको आरोप छ। अघिल्लो प्रदेश सरकारले प्रदेशका विभिन्न सञ्चार माध्यमको संरक्षण, संवर्धन र क्षमता अभिवृद्धिका लागि आमसञ्चार प्राधिकरण नै गठन गरेर लोककल्याणकारी विज्ञापनका लागि बजेट विनियोजन गर्दै आएको थियो।मधेश प्रदेशका तत्कालीन मुख्यमन्त्री लालबाबु राउत नेतृत्वको सरकारले लोककल्याणकारी विज्ञापनका लागि प्रत्येक वर्ष दुई करोड रुपियाँ विनियोजन गर्दै आएको थियो। लोककल्याणकारीसम्बन्धी कार्यविधि अभावमा सुरुका वर्षमा विनियोजित बजेट खर्च हुन नसकेको आमसञ्चार प्राधिकरणले जनाएको छ। लोककल्याणकारी विज्ञापन वितरण कार्य व्यवस्थित बनाउन कार्यविधि बनाइयो। कार्यविधि बनिसकेपछि प्राधिकरणले आव २०७८/७९ र २०७९/८० मा दुई दुई करोड रुपियाँ बराबरको लोककल्याणकारी विज्ञापन गरेको प्राधिकरणका अध्यक्ष श्यामसुन्दर यादवले जानकारी दिनुभयो। त्यस्तै आव २०७९/८० मा सरकारको नीति अनुसार बजेटमा २० प्रतिशत कट्टा गरिए अनुसार एक करोड ६० लाख बराबरको विज्ञापन वितरण गरेर खर्च भइसकेको उहाँले बताउनुभयो। मधेश प्रदेश सरकारले चालु आव २०८०/८१ मा लोककल्याणकारी विज्ञापनका लागि ५० लाख रुपियाँ मात्र बजेट विनियोजन गरिएको छ। सरकारले ल्याएको नीति तथा कार्यक्रममा लोककल्याणकारी विज्ञापनलाई निरन्तरता दिने उल्लेख गरिएको थियो तर बजेटमा चार गुणाले कटौती गरिएको छ। यसरी सञ्चार माध्यमका लागि दिँदै आएको लोककल्याणकारी विज्ञापनको बजेट काट्ने सरकारलाई सञ्चारमैत्री भन्न नसकिने आजको वातावरण दैनिकका प्रकाशक/सम्पादक वैद्यनाथ झाले बताउनुभयो। “सरकारले महँगी अनुसार लोककल्याणकारी विज्ञापन बजेटमा वृद्धि गर्नु पथ्र्यो,” उहाँले भन्नुभयो, “उल्टै बजेट कटौती गरिएको छ।” चार दशकको अनुभव सुनाउँदै उहाँले सङ्घीय सरकारले दिँदै आएको लोककल्याणकारी विज्ञापन रकम आजसम्म कहिल्यै पनि कटौती गरेको छैन। बरु एक दुई वर्षमा रकम वृद्धि गर्दै आएको छ। यता प्रदेश सभाको बजेटमाथि छलफलमा प्रदेश सभा सदस्य रामआशिष यादव, सतीशकुमार सिंह, मालाकुमारी कर्ण, ललिता दासलगायतले प्रदेश सरकारले मिडिया क्षेत्रको बजेट कटौती गरी उपेक्षा गरेकोप्रति आक्रोश व्यक्त गर्दै अविलम्ब बजेट थप्न माग गर्नुभएको थियो। प्रजातन्त्र, लोकतन्त्र, माओवादी जनयुद्ध, मधेश आन्दोलनलगायतका अधिकार प्राप्तिका आन्दोलनमा महìवपूर्ण भूमिका निर्वाह गरेको बताउँदै उहाँले भन्नुभएको थियो, “मिडिया लोकतन्त्रको अक्सिजन हो, आलोचनाबाट डराउनु हुँदैन। सचेत गराउनु पत्रकारिताको दायित्व हो।”मधेश प्रदेशका मिडियाहरूको संरक्षणका लागि लोककल्याणकारी विज्ञापन, पत्रकारको स्वास्थ्य र दुर्घटना बिमा, वृत्तिविकासका लागि समुचित बजेट थप्न माग गर्दै उहाँहरूले अर्थ मन्त्रालयले मिडिया क्षेत्रलाई उपेक्षा गरेको बताउनुभएको थियो। तत्कालीन मुख्यमन्त्री राउत नेतृत्वको सरकारले मिडिया क्षेत्रको विकास एवं प्रवर्धनका लागि आमसञ्चार प्राधिकरण र मिडिया काउन्सिल गठन गरी समुचित बजेट व्यवस्थापन गरेको थियो। लोककल्याणकारी विज्ञापनका लागि वार्षिक दुई करोड रुपियाँ विनियोजन गर्दै आएकोमा आव २०८०/८१ का लागि अर्थ मन्त्रालयले एक करोड ५० लाख कटौती गरी ५० लाख रुपियाँमा झारेको छ। यसै गरी आमसञ्चार प्राधिकरणको वार्षिक बजेट एक करोड ५० लाख रहेकोमा यो वर्ष कटौती गरी २५ लाख तथा मिडिया काउन्सिलको वार्षिक बजेट एक करोड रुपियाँ रहेकोमा यो वर्ष घटाएर २५ लाखमा झारिएको छ।  मिडिया काउन्सिल मधेश प्रदेशका कार्यबाहक अध्यक्ष कैलाश दासले यसअघि घरभाडा, पानी, बिजुली, पदाधिकारीको तलब सुविधा, सवारीचालक, कार्यालय सहयोगीको तलब, गाडी इन्धन खर्च, मिडियासम्बन्धी कार्यक्रमसहित एक करोड बजेट दिँदै आएकोमा यस वर्ष २५ लाख रुपियाँ बजेट विनियोजन गरेका कारण ती सबै कार्य गर्न समस्या हुने बताउनुभयो।  नेपाल पत्रकार महासङ्घ मधेश प्रदेशका महासचिव श्याम बन्जाराले प्रदेश सरकाले मिडिया प्रवर्धनका लागि स्थापना गरिएका संयन्त्रलाई झन् बढी बजेट दिनुको साटो बजेट कटौती गर्नु सरकारले मिडियाप्रति आफ्नो वक्रदृष्टि उजागर गरेको बताउनुभयो।  मधेश प्रदेशमा छापा माध्यम १७२, एफएम १०७, टिभी ११, प्राधिकरणमा दर्ता अनलाइन २३ वटा रहेको प्राधिकरणले जनाएको छ। तीमध्ये गत आवमा सूचीकृत दैनिक ३९, साप्ताहिक ८८, मासिक/द्वैमासिक/त्रैमासिक सात, एफएम ४९, टिभी सात वटाले लोककल्याणकारी विज्ञापन प्रकाशनबापत रकम प्राप्त गरेको प्राधिकरणले जनाएको छ। आर्थिक अभावका कारण करिब दुई दर्जन मिडिया बन्द भइसकेको छ।","१६ साउन २०८०, मङ्गलबार",,
काठ मापनको ‘हवर फर्मुला’ खारेजीको माग,"बर्दिबास समाचारदाताबर्दिबास, साउन १६ गते । नेपाल वन पैदावार उद्योग व्यवसायी महासङ्घका केन्द्रीय अध्यक्ष मञ्जिलबाबु मास्केले सरकारको नीतिगत कमजोरीले वन पैदावारको राजस्व, उपयोग र कारोबारमा बेथिति बढ्दै गएको बताउनुभएको छ । उहाँले एकातिर मुलुकका बहुमूल्य काठ बिक्री हुन नसकेको र अर्कोतिर अर्बौं रुपियाँका विदेशी काठ र सामग्री आयात भएकाले वन नीतिमाथि विविध प्रश्न खडा भएको बताउनुभयो । नेपाल वन पैदावार उद्योग व्यवसायी महासङ्घ कोटेश्वरले बर्दिबासमा आयोजना गरेको काष्ठ व्यवसायीको मधेश प्रदेश भेलालाई आइतबार सम्बोधन गर्दै मास्केले राज्यले वनलाई प्राथमिकतामा नराख्दा समस्या र बेथिति बढ्दै गएको आरोप लगाउनुभयो । “आर्थिक वर्ष २०७८/७९ मा मुलुकमा १८ अर्बभन्दा बढी मूल्यका काठ र काष्ठजन्य सामग्रीको आयात भयो,” मास्केले प्रश्न गर्नुभयो, “आफ्नै मुलुकका लाखौँ क्युफिट काठ व्यवस्थापन नगरी विदेशी काठ किन आयात गर्नु प-यो ?”  उहाँले मुलुकका वनमा वार्षिक नौ करोड क्युबिक काठ उत्पादन गर्न सकिने क्षमता भए पनि वन व्यवस्थित नहुँदा डेढ करोड मात्र उत्पादन हुने गरेको जनाउनुभयो । “नेपालीलाई वर्षको पाँच करोड क्युफिट काठ भए पुग्छ । क्षमता अनुसार उत्पादन गरे बर्सेनि चार करोड क्युफिट काठ निर्यात गर्न सकिने सम्भावना हुँदाहुँदै अर्बौं मूल्यका विदेशी काठ आयात गर्नुपर्ने आवश्यकता किन प-यो ?” मास्केले प्रश्न गर्नुभयो । भेलामा सहभागी मधेश प्रदेशका आठ जिल्ला सङ्घ र १५० भन्दा बढी काष्ठ व्यवसायीले काठ मापन गर्ने ‘हवर फर्मुला’ खारेजीका लागि दबाब सिर्जना गर्न केन्द्रीय नेतृत्वलाई आग्रह गरेका थिए । नेपाल वन पैदावार उद्योग व्यवसायी महासङ्घ महोत्तरीका अध्यक्ष राकेश साहले सरकारले ‘हवर फर्मुला’ लागु गरेदेखि काष्ठ कारोबार ठप्प हुँदा जिल्लाका ११० समिल र पाँच सयभन्दा बढी फर्निचर उद्योग धराशायी हुने अवस्थामा पुगेको बताउनुभयो । अर्कोतर्फ महोत्तरीका वनमा तीन लाख क्युबिक काठ कुहिन लागेको जनाउँदै ‘हवर फर्मुला’ खारेज नगरे आन्दोलनको चेतावनी दिनुभयो । के हो ‘हवर फर्मुला’ ?कार्यक्रममा सहभागी केन्द्रीय महासचिव माधवमणि हुमागाईंका अनुसार सरकारले गत असार १६ गते जारी गरेको वन नियमावली, २०७९ ले काठ नाप्ने परम्परागत ‘होपस फर्मुला’ विस्थापित गरी कार्यान्ययमा ल्याएको नयाँ सूत्र ‘हवर फर्मुला’ हो ।“होपस फर्मुलाले मापन गरेको १० क्युफिट काठ ‘हवर फर्मुला’ अनुसार करिब १३ क्युफिट अर्थात् २७ प्रतिशत बढी हुन्छ,” मास्केले प्रस्ट्याउनुभयो, “राजस्वमा पनि ६० प्रतिशतसम्म वृद्धि गरिएपछि यो फर्मुला खारेजीको माग उठ्दै आएको हो ।”  भेलामा वन नियमावली, २०७९ को प्रभाव र औचित्य एवं आगामी पुसमा हुने महाअधिवेशनको तयारीबारे सघन छलफल भएको थियो ।","१६ साउन २०८०, मङ्गलबार",,
मधेश प्रदेश सरकारको मन्त्रिपरिषदले पायो पूर्णता,"धर्बेन्द्र झा धनुषा, साउन १५ गते । मधेश प्रदेशका मुख्यमन्त्री सरोजकुमार यादवले पाँचौ पटक मन्त्रिपरिषद बिस्तार गर्नुभएको छ । सोमबार गृह सञ्चार तथा कानून मन्त्रीमा नेपाली काँग्रेसका मोहम्मद समिम र श्रम तथा यातायात मन्त्रीमा जनमत पार्टीका चन्दन सिंहलाई नियुक्त गरेपछि मुख्यमन्त्री यादव नेतृत्वको मन्त्रिपरिषदले पूर्णता पाएको हो । नव नियुक्त दुवै जना मन्त्रीले आजै पद तथा गोपनीयताको सपथ समेत लिनु भएको छ । प्रदेश प्रमुखको निवासमा आयोजित एक समारोहबीच दुबै जना मन्त्रीलाई मधेश प्रदेशका प्रदेश प्रमुख हरिशंकर मिश्रले पद तथा गोपनीयताको सपथ खुवाउनुभएको थियो । कार्यक्रममा मधेश प्रदेशका मुख्यमन्त्री सरोज यादव, प्रदेशसभाका सभामुख रामचन्द्र मण्डलसहित मन्त्रीगण र उच्चपदस्थ कर्मचारीको सहभागिता रहेको थियो । आजै नवनियुक्त गृह सञ्चार तथा कानूनमन्त्री समिमले मन्त्रालयमा पुगेर पदभार ग्रहण गर्नुभयो । मन्त्री समिमले पदभार ग्रहण गर्दै शन्ति सुरक्षालाई थप प्रभावकारी बनाउनुको साथै आर्थिक वर्ष २०८०–८१ का लागि मन्त्रालयले सञ्चालन गर्ने कार्यक्रमलाई प्रभावकारी ढङ्गबाट इमान्दारिताका साथ अगाडि बढाउने निर्णय गर्नुभएको छ ।त्यस्तै, नवनियुक्त गृह सञ्चार तथा कानूनमन्त्री समिमले आजै आफना मन्त्रालय मातहतका कर्मचारीलाई जनताले महशुस गर्ने किसिमले कामकाज गर्न निर्देशन समेत दिनुभयो । उहाँले प्रदेशमा सञ्चार क्षेत्रको बिकासका लागि नवीनतम प्रविधिको अधिकतम प्रयोग, प्रेस स्वतन्त्रता, सञ्चार तथा सूचनाको हकको सुनिश्चित्ता र नागरिकमा सूचनाको पहुँच विस्तारमा असल अभ्यास र नयाँ दृष्टिकोणबाट काम गर्ने प्रतिवद्धता जनाउनुभयो ।","१५ साउन २०८०, सोमबार",,
महोत्तरीका लेखापाल राउतविरुद्ध एक लाख २५ हजार भ्रष्टाचार मुद्दा,"काठमाडौं, साउन १५ गते । महोत्तरीको सम्सी गाउँपालिका लेखापाल रौशन कुमार राउतविरुद्ध एक लाख २५ हजार भ्रष्टाचार आरोपको मुद्दा दायर भएको छ । अख्तियार दुरुपयोग अनुसन्धान आयोगका प्रवक्ता भोला दाहालका अनुसार राउतले सम्सी गाउँपालिका वडा नं. ५ मा सञ्चालन भएको कोभिड-१९ सम्बन्धी जनचेतनामूलक कार्यक्रम सम्पन्न पश्चात् उक्त कार्यक्रमको भुक्तानी दिने प्रयोजनार्थ सेवाग्राहीसँग सो रकम लिएका हुन् ।राउतलाई भ्रष्टाचार निवार ऐन, २०५९ बमोजिम जरिवाना सजायसमेत हुन माग दाबी लिई सोमबार विशेष अदालत, काठमाडौँमा आरोपपत्र दायर गरिएको आयोगले जनाएको छ ।","१५ साउन २०८०, सोमबार",गते,"काठमाडौं,साउन"
पोखरीमा डुबेर दुई बालिकाको मृत्यु,"देवरामप्रसाद यादवसप्तरी, साउन १५ गते । सप्तरीको बोदेबर्साईन नगरपालिका वडा न. ३ मा पोखरीमा डुबेर दुई बालिकाको मृत्यु भएको छ ।जिल्लाको बोदेबर्साईन नपा वडा न. ३ का महादेव साहको पोखरीमा सोही नगरपालिकाको वडा नं. १ धनगढीका विध्यानन्द साहको ८ की किरनकुमारी साह र वडा नं. ६ फुलकाही का धनराज साहको ८ वर्षीय छोरी शिवानी साहको मृत्यु भएको जिल्ला प्रहरी कार्यालय सप्तरीले जनाएको हो ।भैँसीलाई पोखरीमा नुहाउन जाने क्रममा पोखरीमा डुबेर दुवै जनाको मृत्यु भएको सप्तरी प्रहरीले जनाएको छ । यता घटनास्थल सुरक्षित राखिएको तथा यस सम्बन्धमा थप अनुसन्धान भइरहेको जिल्ला प्रहरी कार्यालय सप्तरीले जनाएको छ ।","१५ साउन २०८०, सोमबार",,
मध्य साउनमा खानेपानीकै हाहाकार,"महोत्तरी, साउन १५ गते । मध्य साउनमा जताततै पानीको छेलोखेलो हुनुपर्नेमा महोत्तरीमा भने खानेपानीकै हाहाकार पर्न थालेको छ । पानीका स्रोतका मुहान धमाधम सुक्दै गएपछि यहाँ खानेपानीको हाहाकार पर्दै गएको हो ।“हाम्रो बस्तीका सबै चापाकल सुके, पानी आउने एउटै बाँकी छैनन्”, भङ्गाहा–४ रामनगरका ३० वर्षीय रामईश्वर ठाकुरले भन्नुभयो, “अब तीन–चार वटा इनारमा सबैको त्राण अडिएको छ, तीन सयभन्दा बढी घरधुरीको बस्तीमा तीन–चार वटा इनारले धान्नै मुस्किल छ ।” बस्तीमा निजी र सार्वजनिक तवरमा जडान भएका एक सय ५० भन्दा बढी चापाकल सुकिसकेको ठाकुरले स्पष्ट पार्नुभयो ।बस्तीका इनार पनि धेरैजसो सुकेका छन् । तीनरचार वटा इनारमा पानी तान्न जोडिएका मोटरपाइपका लठ्ठाले अब इनार नै नदेखिने भएका सो बस्तीकै सामाजिक कार्यकर्ता गङ्गाराम महतो बताउनुहुन्छ । “सबै चापाकलमा पानी सुकिसकेका छन्, केही इनारमात्रै बाँकी छन्”, ६० वर्षीय महतो भन्नुहुन्छ, “मध्य साउनमा खानेपानीकै हाहाकार परेको यसपालि भोग्दैछौँ ।” इनारमा मोटर लगाएर पाइपबाट पानी प्रबन्ध गर्न सबैको आर्थिक हैसियत नहुँदा बस्तीका अति विपन्न परिवार बढी अप्ठ्यारोमा परेका छन् । जिल्लाका उत्तरवर्ती क्षेत्रका भङ्गाहा, गौशाला र  बर्दिबास  नगरपालिकाका करिब एक सय २० टोलबस्तीमध्ये इनार र चापाकल खानेपानीको स्रोत रहेका ठाउँमा अहिले पानीको सङ्कट बढेको छ । इनार र चापाकल सुक्दै गएपछि ठाउँ ठाउँमा बोरिङ जडान गरेर मोटर पम्पबाट पानी वितरणको प्रबन्ध थालिएका छन् ।“बस्तीका चापाकल र इनार सुक्दै गएपछि अहिले भर्खरै बोरिङ जडान थालेका छौँ”, भङ्गाहा–४ का वडाध्यक्ष गणेश महतो भन्नुहुन्छ, “रामनगर विद्यालय परिसरमा बोरिङ जडान सफल भयो, अब त्यसबाट वरिपरिका सय घर परिवारले पानी पाउन थालेका छन् ।” विद्यालयका छात्रछात्रासँगै बस्तीका अति विपन्न परिवारलाई पहिलो प्राथमिकतामा पानी भण्डारण र वितरण व्यवस्थापन मिलाइएको महतोको भनाइ छ । पछिल्लो अवस्थामा चापाकल र इनारभन्दा बोरिङ बढी टिकाउ र भरपर्दो पाइएको महतो बताउनुहुन्छ ।विगतमा वैशाखरजेठमा कुनै–कुनै वर्ष केही दिन इनार, चापाकल सुकेको अनुभव भए पनिसाउनमा खानेपानीको हाहाकार भने जीवनमै पहिलो पटक भोग्नुपरेको बर्दिबास, गौशाला र भङ्गाहाका पाका व्यक्ति बताउँछन् । “विगतमा साउनमा खानेपानी नपाइएको थिएन”, गौशाला–११ लक्ष्मीनियाँकी ७० वर्षीया जिवछीदेवी महरा भन्नुहुन्छ, “बरु, असार लाग्दै सुकेका चापाकल र इनारमा पानी चल्न थाल्थ्यो । यसपालि नयाँ अनुभव सँगालिएको महराको भनाइ छ ।“हेर्नोस् न, इनारको पानी सुक्दै गएर पानी तान्न झारिएको डोल (बाल्टिन) डुब्न छाड्यो”, बर्दिबास–९ पशुपतिनगरको झ्याकुलेटोलका राजकिशोर महतोले घर अगाडिको इनार देखाउँदै भन्नुभयो, “यो साउनमा त इनार सुकेको थाहा थिएन ।” करिब चार हजार जनसङ्ख्या रहेको पशुपतिनगरका सात–आठ टोल बस्तीमा गरी एक सयभन्दा बढी सङ्ख्यामा इनार छन् । सबैजसो इनारमा अहिले पानी जमौट (इनारको सबभन्दा तलको बन्धन, जहाँबाट इनार ठड्याउँदै लगिन्छ) को घेरामा पुगेको सो बस्तीकै महेन्द्र महतो बताउनुहुन्छ ।सामान्यतया प्रत्येक वर्ष वैशाख–जेठमा यहाँका इनारमा पानीको सतह गहिरिँदै जाने भए पनि यसपालि भने चैतदेखि नै यो समस्या बढेको हो । यसपालि हिउँदे वर्षा नहुँदा इनारमा पानीको सतह चैतमै गहिरिएको पशुपतिनगर गोमस्ताटोलका उत्तमबहादुर रानाको भनाइ छ । पहिलेपहिले असार लागेपछि बर्खा सुरु हुने र सुकेका इनार फेरि चल्ने बेहोर्दै आएका आफूहरूलाई यसपालि भने मध्य साउनमा यो खेप्नुपरेको राना बताउनुहुन्छ ।बस्तीका धेरैजसो इनारमा पानीको सतह जमौटमै पुगिसकेका हुँदा यहाँ मोटरबाट पानी तान्न ओछ्याइएका पाइपको काम सकिएको छ । “इनारमा पानी भए पो मोटर चलाउनु ?” पशुपतिनगर टोकीटोलका रामचन्द्र थापा मगर भन्नुहुन्छ, “अब यो साउनमा नचलेको मोटर कहिले चल्ला ?”पानी नपरेर इनारहरू धमाधम सुक्दै गएपछि बालीनाली सुक्न थालेका छन् । तरकारी खेती मुख्यबाली लगाइने यहाँ लहरे तरकारीका बोट पानी नपाएर सुक्दै गएका छन् । अहिले लटरम्म फल्नुपर्ने लौका, फर्सी, करेला, घिरौला र झिमनीका लहरा चर्को घामको रापले सुकेपछि किसानलाई खानेपानीसँगै अबको गुजाराको चिन्ताले पनि पिरोल्न थालेको छ ।पछिल्ला दिनमा खानेपानीको सङ्कट टार्न बोरिङबाट मोटरले पानी तानेर ट्याङ्कीमा भण्डारण गरी घरघरै धाराबाट पानी दिने व्यवस्थाले केही राहत भएको सर्वसाधारण बताउँछन् । “खानसम्म त अब राहत भयो, तर खेतीपाती त उक्सने छाँट छैन”, पशुपतिनगर झ्याकुलेटोलका छठु महतो भन्नुहुन्छ ।धाराको पानीले  खान जेनतेन भए पनि सिँचाइका लागि त इनार नै सखार्नु पर्ने झ्याकुलेटोलकै जलेश्वरीदेवी महतोको भनाइ छ । “कुलो नहरको कुनै विकल्प नभएको हाम्रो ठाउँमा खानेपानी र सिँचाइका लागि इनार सखार्नु (मर्मत सुधार, इनार अझै गहिर्‍याउनु) र नयाँ इनार बनाउनु नै राम्रो हुने देखिन्छ”, उहाँले भन्नुभयो ।धारा जडान गरेर खानेपानीको प्रबन्ध गरिएपछि अब सिँचाइ प्रयोजनका लागि इनार सखार्ने काममा लागिने बर्दिबास–९ पशुपतिनगरका वडाअध्यक्ष घुरन महतोले योजना सुनाउनुभयो । पानीको अभाव हुन थालेपछि बस्तीहरूमा इनार सखार्ने, बोरिङबाट पानी तानेर टङ्कीमा भण्डारण गरेर धाराबाट पानी दिने विकल्पका कुरा गरिए पनि यी स्थायी समाधान नभएका चुरे तथा वातावरण विज्ञको धारणा छ ।पछिल्ला वर्षहरूमा प्राकृतिक सम्पदाहरू (पहाडी थुम्का, नदी किनार, नदीउकास र वनक्षेत्र) को अनियन्त्रित दोहन बढेसँगै सन्तुलित वर्षा हुन छाडेको हुँदा पानीका स्रोतका मुहान गहिरिँदै गएका वातावरण तथा चुरे जलाधार क्षेत्रका काममा लामो अनुभव सँगाल्नुभएका सामुदायिक विकास तथा पैरवी मञ्च नेपाल बर्दिबासका अध्यक्ष नागदेव यादव बताउनुहुन्छ ।प्राकृतिक सम्पदाको अनियन्त्रित दोहन बढेसँगै वातावरणीय सन्तुलन खलबलिएको छ । यसले गर्दा अल्पवृष्टि, अनावृष्टिसँगै बाढीपहिराका समस्या बढ्दैछन् । चुरे क्षेत्रका खोल्साखोल्सीको व्यवस्थापन हुन नसक्दा त्यहाँबाट बाढीसँगै झर्ने गेगर्‍यान नदीमा थुपरिने गर्दा कतिपय बस्ती नदी सतहभन्दा होचिएर डुबानमा र शिरानका बस्ती कटानको जोखिममा पर्ने गरेका यादव बताउनुहुन्छ । यसैगरी यसको प्रतिकूल प्रभाव जलाधारक्षेत्रमा पर्दा यस्ता क्षेत्र सुक्खा बगरमा परिणत हुँदैछन् ।“अब यो समस्याको स्थायी समाधानका लागि प्राकृतिक सम्पदाको सन्तुलित उपयोग, सघन वृक्षारोपण, खोल्साखोल्सी व्यवस्थापन गरेर गेगर्‍यान नदीमा नझर्ने व्यवस्था र ठाउँ ठाउँमा पानी पुनः भरणका लागि पोखरी निर्माणमा लाग्नुपर्छ”, यादवले भन्नुभयो । पूर्वपश्चिम राजमार्ग माथि (उत्तर) को चुरे पहाडी क्षेत्रमा खनिने पोखरीले तलसम्मकै जमिनको सतहमा पानी रसाउँदै गएपछि इनार, बोरिङ सुक्ने समस्या घट्दै जाने यादवको भनाइ छ ।यस कार्यमा पूर्वपश्चिम राजमार्ग ओरपरका स्थानीय तहले संयुक्त रूपमै पहलकदमी बढाए यो बढी प्रभावकारी हुने यादवले बताउनुभयो । “हामीले राष्ट्रिय तथा अन्तर्राष्ट्रिय दातृ संस्थाको सहयोगमा चुरे क्षेत्रका खोल्सी व्यवस्थापन थालेका छौँ, धनुषाको मिथिला  र महोत्तरीको बर्दिबास र गौशाला नगरक्षेत्रमा पानी पुनः भरणका एक सय ८८ पोखरी खनिएका छन्”, यादव भन्नुहुन्छ, “यो प्रयत्न व्यापक बढाउन स्थानीय तहको सहभागिता आवश्यक छ ।”चुरेका खोल्साखोल्सीको प्रभाव भारतीय सीमावर्ती क्षेत्रसम्म पर्ने हुँदा ती भेगका स्थानीय तहले पनि ‘पहाड र खोल्साखोल्सी त हाम्रो भूगोलमा छैनन्’ भनेर बेवास्ता गर्ने अवस्था नरहेको अर्का चुरे तथा जलाधारविज्ञ डा. विजयकुमार सिंह बताउनुहुन्छ । खोल्सी व्यवस्थापन र पानी पुनः भरणका पोखरी बनाउन महोत्तरीका मात्र नभएर कमला पश्चिम र बागमती पूर्वका धनुषा र सर्लाहीका स्थानीय तहहरूले यस दिशामा तत्काल पहलकदमी बढाउन पर्ने सिंहको सुझाव छ । रासस","१५ साउन २०८०, सोमबार",गते,"महोत्तरी,साउन"
मधेस प्रदेश सरकारका दुई मन्त्रीद्वारा राजीनामा,"धनुषा,  साउन  १५ गते । मधेस प्रदेश सरकारका दुई मन्त्रीले पदबाट राजीनामा दिनुभएको छ । प्रदेश सरकारका विना विभागीय मन्त्री वसन्त कुशवाहा र विना विभागीय राज्यमन्त्री सञ्जयकुमार यादवले आज मुख्यमन्त्री सरोजकुमार यादवसमक्ष राजीनामा बुझाउनुभएको हो । उहाँहरु दुवै जना जनमत पार्टीका तर्फबाट सरकारमा सहभागी हुनुहुन्थ्यो । जनमत पार्टीका नेता बीपी साहका अनुसार दुवै मन्त्रीले पार्टीको निर्देशनअनुसार राजीनामा बुझाउनुभएको हो । यसअघि मन्त्री कुशवाहाले सम्हालेको भूमि व्यवस्था कृषि तथा सहकारी मन्त्रालयको जिम्मेवारी गत जेठ ९ गते मुख्यमन्त्री सरोजकुमार यादवले नेकपा (एकीकृत समाजवादी)का गोविन्द न्यौपानेलाई दिनुभएको थियो । त्यसयता कुशवाहा विना विभागीय मन्त्रीको हैसियतमा हुनुहुन्थ्यो । नेता साहका अनुसार उहाँहरुको स्थानमा नयाँ दुई जनालाई मन्त्री सरकारमा पठाउने विषयमा छलफल भइरहेको छ । “कुशवाहको ठाउँमा जनमत पार्टीका प्रमुख सचेतक चन्दन सिंह र यादवको स्थानमा सांसद रञ्जु खंगलाई सरकारमा पठाउने विषयमा छलफल भइरहेको छ”, साहले भन्नुभयो । रासस","१५ साउन २०८०, सोमबार",,
मुसहर महिलालाई बाख्रा वितरण,"सर्लाही समाचारदातासर्लाही, साउन १५ गते । चन्द्रनगर गाउँपालिकामा ३१ परिवार मुसहरलाई बाख्रा वितरण गरिएको छ।मुसहर समुदायको उत्थानमा क्रियाशील संस्था साउथ एसिया पार्टनरसिप नेपाल (साप–नेपाल) ले अति विपन्न मुसहर परिवारलाई जीविकोपार्जनमा टेवा पुगोस् भन्ने उद्देश्यले बाख्रा बाँडेको हो। चन्द्रनगर गाउँपालिका–२, बबरगन्ज र दनुवारी टोल तथा वडा नं. ३, बडकुर्वाका अति विपन्न मुसहर महिलालाई आयआर्जनका लागि एक एक वटा बाख्रा वितरण गरिएको साप–नेपालका प्रादेशिक संयोजक जनक कार्कीले जानकारी दिनुभयो। आज कमाएर आजै रमाउँछन् भन्ने आरोप खेप्दै आएको मुसहर समुदायले पछिल्लो समय साप–नेपालबाट सचेतनामूलक कक्षा पाएपछि समूहमा आबद्ध भई बचत गर्ने र विभिन्न आयआर्जनमूलक काम गर्न थालेको छ।गाउँपालिकामा कृषि समूह दर्ता गरेका मुसहर महिलालाई आयआर्जनका लागि बङ्गुर, बाख्रा, पाडीलगायतका चौपाया वितरण गर्दै आएको संस्थाका प्रादेशिक संयोजक कार्कीले बताउनुभयो। उहाँका अनुसार सर्लाहीमा सबैभन्दा बढी मुसहर समुदायको बसोबास रहेको चन्द्रनगर गाउँपालिकामा मात्रै १७ वटा समूहमा आठ सयभन्दा बढी मुसहर महिला आबद्ध छन्। चन्द्रनगर गाउँपालिका–६, कामदमा यसअघि १७ घरपरिवारलाई खोर निर्माण गरी बङ्गुर वितरण गरिएको थियो। हालसम्म चन्द्रनगर र बसबरिया गाउँपालिका तथा हरिपुर र बरहथवा नगरपालिकामा १९१ मुसहर परिवारलाई बाख्रा, पाडी, बङ्गुर र कुखुरा तथा तरकारीको बिउ वितरण गरिसकिएको छ।","१५ साउन २०८०, सोमबार",,
सुख्खा क्षेत्र घोषणाको माग गर्दै मुख्यमन्त्रीलाई ज्ञापनपत्र,"धर्बेन्द्र झा धनुषा, साउन १४ गते । मधेश प्रदेशलाई तत्काल सुख्खा क्षेत्र घोषणागरी पीडित किसानलाई राहत र क्षतिपूर्ति दिनुपर्नेसहितका पाँच सूत्रीय माग राख्दै नेकपा (एमाले) ले मुख्यमन्त्री सरोज यादवलाई ज्ञापनपत्र बुझाएको छ । एमाले संसदीय दलको कार्यालय मधेश प्रदेशबाट आइतबार एमाले मधेश प्रदेशका प्रमुख सचेतक लखन दासको नेतृत्वमा मुख्यमन्त्री तथा मन्त्रिपरिषद्को कार्यालय पुगेका एक टोलीले मधेश प्रदेशका मुख्यमन्त्री यादवलाई ज्ञापनपत्र बुझाएको हो ।ज्ञापनपत्रमा लामो समयदेखि मधेश प्रदेशमा पानी नपरेपछि आमनागरिक र किसानले पानीको अभावमा खेतीपाती गर्न नसकेकाले तत्काल सुख्खा क्षेत्र घोषणा हुनुपर्ने, मधेशका जिल्लामा फैलिएको लम्पि स्किन रोग निदान तथा नियन्त्रणकाका लागि भ्याक्सिनको व्यवस्था गर्नुको साथै बस्तुभाउ गुमाएका किसानलाई क्षतिपूर्तिको व्यवस्था गर्नुपर्ने माग उहाँहरूको छ ।त्यस्तै, किसानका लागि उन्नत वीउविजन, सिँचाइ तथा मलखाद सरल र सहज उपल्बधताको सुनिश्चित गर्नुपर्ने, कृषि विधुतीकरणसँग आबद्ध भएका किसानका लागि २४ घण्टा विद्युत आपूर्तिको व्यवस्थापन गर्नुको साथै राहतस्वरुप यस वर्षको विद्युत महसुल प्रदेश सरकारले तिरिदिनु पर्ने माग पनि उठाएको छ ।मधेश प्रदेशको आठ वटै जिल्लामा एक–एकवटा कृषि तथा पशु अनुसन्धान प्रयोगशालाको व्यवस्था हुनुपर्नेसहितको मागहरू रहेको छ । एमालेले बुझाएको ज्ञापनपत्र बुझ्दै मुख्यमन्त्री यादवले मधेश प्रदेशमा तत्काल देखिएको खानेपानीसहित कृषि कर्मका लागि आवश्यक पानीको समस्याबारेमा प्रदेश सरकार गम्भीर रहेको बताउनुभयो । उहाँले यस विषयमा ऊर्जा सिँचाइ तथा खानेपानी मन्त्रालयले विज्ञसँग छलफल गरेको र आफू पनि सर्वदलीय बैठक बोलाएर समस्याको समाधानका लागि अगाडि बढिसकेको बताउनुभयो । समस्याबारेमा छलफल गर्न सङ्घ सरकारले सात वटै प्रदेशका ऊर्जा सिँचाइ तथा खानेपानी मन्त्रीलाई बोलाएर आज छलफल गरेको उहाँले बताउनुभयो ।समस्या समाधानका लागि तीनै तहका सरकार आफ्नो ठाउँबाट काम गरिरहेको बताउनुभयो । उहाँले प्रदेशको धेरैजसो ठाउँमा स्थानीय पालिकाले खानेपानी वितरण गरिरहेको बताउनुभयो । उहाँले यस प्रकारको समस्या यसवर्ष मात्रै नभएर अगामी दिनमा पनि हुनसक्ने भएकाले प्रदेश सरकारले यसको दीर्घकालीन समाधानका लागि आगामी दिनमा कार्यक्रम सञ्चालन गर्ने बताउनुभयो ।","१४ साउन २०८०, आइतबार",,
सागरनाथ वन विकास परियोजनाभित्र काठ तस्करी बढ्दो,"जनार्जन खत्रीसर्लाही, साउन १४ गते । वन रक्षकसहित सम्पूर्ण कर्मचारी तलब माग गर्दै काठमाडौँमा आन्दोलन गर्न पुगेपछि सागरनाथ वन विकास परियोजनाको जङ्गल क्षेत्रमा काठ तस्करी बढेको छ । गस्ती नै हुन छाडेको मौकामा तस्करले परियोजना अन्तर्गत पर्ने जङ्गल क्षेत्रबाट साल (साखु) र अन्य काठको तस्करी बढाएका हुन् । वनभित्र अहिले जताततै रुख कटान गरेर लगेको ठुटा भेटिन्छ । गएको वर्ष भदौदेखि तलब नपाएपछि परियोजनाका सम्पूर्ण कर्मचारी कार्यालय नै बन्द गरेर यही साउन ९ गतेदेखि काठमाडौँस्थित माइतीघरमा गएर धर्नामा बसिरहेका छन् । सागरनाथ परियोजनाको सर्लाही, महोत्तरी र रौतहट गरी तीन जिल्लामा १३ हजार ५१२ हेक्टर जङ्ग क्षेत्र पर्छ । जिल्लामा पटक–पटक आन्दोलन गर्दा ११ महिनासम्म तलब नपाएपछि बाध्य भएर काठमाडौँ पुगेर आन्दोलन गर्नुपरेको परियोजनाका कर्मचारी छत्रबहादुर डुमजनले जानकारी दिनुभयो । “काम गरेको कार्यालयबाट ११ महिनासम्म तलब नपाउँदा हाम्रो व्यवहार कसरी चलेको होला ! त्यहाँ हाम्रो गुनासो कसैले सुनेन, त्यसैले तलब माग गर्दै काठमाडौँ नै आउन बाध्य भयौँ,” डुमजनले टेलिफोनबाट भन्नुभयो, “हामीले पाउनुपर्ने तलब हात लाग्ने आधार तय नभएसम्म काठमाडाैँबाट फर्किँदैनौँ ।” कुनै विकल्प नभएपछि परियोजनाको सर्लाही, महोत्तरी र रौतहट तीनवटै जिल्लामा कार्यरत करिब २०० कर्मचारी एकैसाथ काठमाडौँ पुगेको डुमजनले बताउनुभयो । हिजोआज वनमा घाँस, दाउरा तथा गोठालो जाँदा रुख कटान गरेर लगेको ठुटा धेरै भेटिन थालेको ईश्वरपुर नगरपालिका–४, सागरनाथका एक स्थानीयले जानकारी दिनुभयो । कर्मचारी नभएको मौकामा परियोजनाको जग्गा अतिक्रमण गर्ने पनि सक्रिय भएका छन् । डिभिजन वन कार्यालय सर्लाहीका प्रमुख मन्जुर अहमदले वनका कर्मचारीलाई परियोजनाको जङ्गल क्षेत्रमा पनि निगरानी गर्न निर्देशन दिएको बताउनुभयो । “सागरनाथ वन विकास परियोजना हाम्रो क्षेत्रभित्र नपरे पनि वन जोगाउनु दायित्व भएको हिसाबले मातहतका युनिटलाई तत्काल परियोजनाको जङ्गलमा पनि रेखदेख गर्न निर्देशन दिएको छु,” डिभिजन वन प्रमुख अहमदले भन्नुभयो, “हाम्रा कर्मचारीले भ्याएसम्म परियोजनाको वनक्षेत्रमा समेत गस्ती गरिरहेका छन् ।” सागरनाथ वन विकास परियोजनाको स्वामित्वको विषयलाई लिएर सङ्घीय सरकार र प्रदेश सरकारीबीच लामो समयदेखि द्वन्द्व समेत चल्दै आएको छ ।","१४ साउन २०८०, आइतबार",,
साइकलबाटै काठ तस्करी,"रवीन्द्र उप्रेतीबर्दिबास, साउन १४ गते । काठ तस्करहरूले ट्रयाक्टर, बयलगाडा र ट्रक जस्ता साधन छाडेर पछिल्लो समय काठ चोरी तस्करीमा साइकलको प्रयोग गर्न थालेको घटनाक्रमले देखाएका छन् । गौशाला १ रामनगरस्थित परियोजनाको जङ्गलबाट साखु जातको काठ चोरेर लाँदै अवस्थामा २ वटा साइकल बरामद भएको घट्नाले वनकर्मीलाई नै चकित पारेको थियो । माईस्थानस्थित सब-डिभिजन वन कार्यालयका प्रमुख कृष्णकुमार पटेलको कमान्डमा सशस्त्र वन रक्षकसहित खटी गएको गस्तीले पूर्वपश्चिम रेल्वे ट्रयाकनजिबाट आइतबार अपराह्न साइकलसहित काठ बरामद गरेको हो । साइकलको पछाडिपट्टिको भागमा विशेष प्रकारले बनाएको क्यारियरमा जतनसाथ लोड गरिएका ५÷५ फिट लम्बाइका साखु काठलाई स्याउलाले छोपेर लाँदै गरेको अवस्थामा वन गस्तीले बरामद गरेको थियो । सशस्त्र वन रक्षक प्रमुख अवतार लामाका अनुसार स्याला वोकर दक्षिणतर्फ जाँदै गरेका दुवै साइकलमा काठ होला भनेर अनुमान गर्ने अवस्था पनि थिएन । वन गस्ती देखेर साइकल छाडी बनमाराहरू भागेपछि शङ्का लागेर हेर्दा दुवै साइकलमा काठ फेला पर्दा वन वनकर्मीसमेत चकित भएका थिए । दुवै साइकलका पछाडि कृत्रिम रूपमा ठुलोखाले क्यारियर वेल्डिङ गरिएको र दुवै चक्कामा रिक्साका टायर ट्युब प्रयोग गरेको पाइएकोले उनीहरू पेसेवर काठ तस्कर भएको वनकर्मीको अनुमान छ । दुवै साइकल मिलाएर साखु जातको ८ क्युफिट काठ बरामद भएको लामाले जनाउनुभयो । साइकलसहितका काठ माइस्थानस्थित परियोजनाको कार्यालयमा बुझाइएको छ । फरार काठ तस्करको खोज तलास भइरहेको सब-डिभिजन वन कार्यालयले जनाएको छ ।","१४ साउन २०८०, आइतबार",,
पोखरीमा डुबेर दुई बालिकाको मृत्यु,"﻿नागेन्द्रकुमार कर्णमहोत्तरी, साउन १४ गते । महोत्तरीको सोनमा गाउँपालिका– ५ खैरबन्नीमा मामाघर आएका दुई बालिकाको पोखरीमा डुबेर मृत्यु भएको छ ।यसरी डुबेर मृत्यु हुनेमा सर्लाहीको गोडैता नगरपालिका ९ बस्ने महेश मलिक डोमको ५ वर्षकी छोरी चञ्चला कुमारी मलिक डोम र भारतको सीतामढी बथनाहा बस्ने राम भजन मलिकको छोरी वर्ष ४ की अर्चनाकुमारी मलिक रहेको प्रहरीले जनाएको छ । शनिवार खैरबन्नीस्थित मामाघर विजय मलिकको घर आएकी दुवै जना नुहाउने क्रममा एक्कासि डुबेको र केही छिनपछि उनीहरूको शव पानीमा तैरिरहेको अवस्थामा बरामद भएको इलाका प्रहरी कार्यालय गौशालाका प्रहरी निरीक्षक मनोज यादवले जानकारी दिनुभयो । उहाँले आफूहरूलाई खबर हुँदा शव पानीबाट निकालेर बाहिर राखिसकिएको जानकारी दिनुहुँदै उहाँले शवलाई पोस्टमार्टमको लागि प्रादेशिक अस्पताल जलेश्वर महोत्तरी पठाइएको छ । उनीहरू खैरबन्नीमा मलमासमा लाग्ने गेरुका मेला हेर्न मामा घर आएका थिए । गाउँकै राम विनय यादवको पोखरीमा नुहाउने क्रममा घटना घटेको जनाइएको छ । गाउँकै राम विनय यादवको पोखरीमा नुहाउने क्रममा घटना घटेको जनाइएको छ ।","१४ साउन २०८०, आइतबार",,
सात करोडभन्दा बढीको सामान बरामद,"रवीन्द्र उप्रेतीबर्दिबास, साउन १४ गते । सशस्त्र प्रहरीले नेपाल भारत सीमा नाकाबाट तस्करी भई आएका ७ करोडभन्दा बढी मूल्यका सामान पक्राउ गरेको छ । भारतसँग करिब ३९ किलोमिटर खुला सिमाना रहेको महोत्तरीमा सीमा तस्करी चुनौतीपूर्ण भएको बेला सशस्त्रले अहिलेसम्मकै बढी मूल्यका सामान नियन्त्रणमा लिन सफल भएको हो । सशस्त्र प्रहरीले आर्थिक वर्ष २०७९-०८० मा भन्सार चोरी पैठारी निकासीका सात करोड ५७ हजार ६२० रुपैयाँ बराबरका सामान पक्राउ गरेको जनाएको छ । पक्राउ परेका समानमा तीन करोड ४३ लाख मूल्य बराबरका २२० थान सवारी साधन नै छ । २३ लाख ८२ हजारका ५९५ थान चौपाया र तीन करोड २३ लाख बराबरका अन्य सामान बरामद गरी भन्सार दाखिला गरेको सशस्त्रले जनाएको छ । बरामद गरिएका अन्य सामानमा एक करोड नौ लाख बराबरका किराना र कस्मेटिक सामग्री, ९१ लाख ६० हजारका कपडा, २८ लाख ३० हजारका चौँरी गाईका पुच्छर, २५ लाख ६३ हजारका इलेकट्रोनिक्स सामानदेखि स्रोत नखुलेका पैसा, जुत्ता चप्पल, अण्डा, औषधि, माछा र हाँस कुखुरा छन् ।","१४ साउन २०८०, आइतबार",,
पानी बाँड्दै गाउँपालिका,"सर्लाही समाचारदातासर्लाही, साउन १४ गते । चापाकलमा पानी सुकेपछि सर्लाहीको चन्द्रनगर गाउँपालिकाले बस्तीमा ट्याङकर पठाएर खानेपानी वितरण गर्न सुरु गरेको छ। खडेरीका कारण गाउँपालिकाभरि खानेपानीको चरम अभाव हुन थालेपछि ट्याङकरबाट पानी वितरण गर्न सुरु गरिएको गाउँपालिका अध्यक्ष राजकुमार महतोले जानकारी दिनुभयो। “चापाकल सुकेपछि खानेपानीको हाहाकार हुन थाल्यो, त्यसैले बस्तीमै ट्याङक पठाएर पानी बाँडिरहेका छौँ,” उहाँले भन्नुभयो, “बिहान ४ बजेदेखि राति ८ बजेसम्म विभिन्न बस्तीमा ट्याङकर पठाएर स्थानीयवासीलाई पानी खुवाइरहेका छौँ।” गाउँपालिकाले भर्खरै गत आर्थिक वर्ष २०७९/८० मा गाउँपालिका अध्यक्ष योजना अन्तर्गत पानी ट्याङकर खरिद गरेको थियो। गाउँपालिका अध्यक्ष महतोका अनुसार पहिलो चरणमा चापाकलबाट पानी नै आउन छाडेको फरिद टोल, कोइरियाही टोल, मोहनपुर, बडबुर्वा, बबरगन्ज, रतनपुर, पोखरियालगायतका स्थानमा नियमित ट्याङ्कर पठाएर पानी खुवाउने काम भइरहेको छ। बस्तीमा खानेपानीको ट्याङ्कर आउनासाथ स्थानीय गाग्रो तथा अन्य भाँडा बोकेर पानी थाप्न पुग्ने गरेका छन्। गाउँपालिकाले डिप बोरिङबाट ट्याङ्करमा पानी भरेर बस्तीमा वितरणका लागि पठाउने गरेको छ। चापाकल सुकेर पानीको समस्या भइरहेका बेला केही दिनदेखि गाउँपालिकाले यसरी बस्तीमै पानी पठाउन थालेपछि स्थानीय खुसी भएका छन्। गाउँपालिका अध्यक्ष महतोले पानीको अभाव भएको प्रत्येक टोलमा पानी पु-याउने प्रयास गरिरहेको बताउनुभएको छ। “सातवटै वडामा ट्याङ्कर पु-याएर पानी खुवाउने योजना छ, अहिले बढी कल सुकेको टोललाई प्राथमिकता दिएका छौँ,” गाउँपालिका अध्यक्ष महतोले भन्नुभयो। जिल्लामा अहिले अन्य पालिकामा पनि चापाकल सुकेर पानी आउन छाड्दा स्थानीय बासिन्दाले खानेपानीको समस्या झेलिरहेका छन्।","१४ साउन २०८०, आइतबार",,
